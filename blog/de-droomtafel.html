---
layout: articlepage
canonical: blog/de-droomtafel
---

<div class="post">
  <header class="post-header">
    <h1 class="post-title">De droomtafel</h1>
    <p class="post-meta">22 april 2016</p>
  </header>

  <article class="post-content">
    <p>
      Daar zit ik. Aan tafel. De eettafel? De keukentafel? Eigenlijk is het
      gewoon de tafel. Want ik werk eraan. Ik lees er. En ik kijk er nutteloze
      en minder nutteloze filmpjes. Op m’n bluetoothboxje staat een 90’s
      playlist. Vandaag ben ik er aan begonnen. En het is eigenlijk wel heel
      lekker. Schaamteloos lekker. Nu The Goo Goo Dolls met Iris. Net Air met
      All I need.
    </p>

    <p>
      Zo fijn, even gedachten laten vieren. Laten gaan. En weer teruggeroepen
      worden door een nieuw bekend liedje. Ik doe geen bier meer denk ik. Bij Q
      al een paar gehad. Thuis nog een paar. Het is prima. zo. Cause maybeeeeee!
      You gonna be the one that saves meeeee! Oasis. Ik fluit en neurie rustig
      mee en kijk om me heen.
    </p>

    <p>
      Een leeg schaaltje. Daar zat de chips in. Leeg bierflesje. Nogal obvious
      wat daarin zat. Ik skip even een nummer. Nog maar een. Geen zin in
      gezwijmel nu. En even water pakken. Ik schenk een glas in en drink het
      meteen half leeg. Eigenlijk best lekker zo. Even niks doen naast het
      muziek luisteren. Even nadenken over dingen. Aan de fijne gesprekken die
      ik deze week heb gehad met collega’s. Aan de dingen die ik meemaak. Nu en
      vroeger. En ook aan de dingen die er komen gaan. Speculatie natuurlijk.
      Want zeker weten doe je het nooit. Dat is een ding wat wel zeker is.
    </p>

    <p>
      I lost my seeeelf… I lost my seeeeelf… Radiohead. Nou, toepasselijk ook
      nog. Jezelf verliezen. In het moment. Verliezen doe ik mezelf eigenlijk
      nooit. Gek genoeg ben ik best baas over mijn gedachten. Baas in de zin van
      dat mijn gedachten vaak erg overzichtelijk zijn en dat ik er redelijk grip
      op heb. Dat is lang niet altijd zo geweest. Nu wel. Fijn. Maar goed, wil
      niet zeggen dat alles altijd de kans opgaat die ik wil. Moet je ook niet
      willen. Gedachten hebben ook een eigen willetje blijkbaar. En dat is
      prima. Levert soms mooie dingen op.
    </p>

    <p>
      Oooh, kiss me beneath the milky twilight. Sixpence None the Richer. Ja
      kiss me. Even denk ik aan kussen, aan zoenen. Alleen dat. Ogen dicht en
      alleen zoenen. So kiss me! So kiss me! Mja.. dromen mag toch? Gewoon hier
      aan de tafel. Die tafel, of eettafel, weet je… het zou net zo goed een
      droomtafel kunnen zijn. Muziek uit. Licht uit. Naar bed. Verder dromen.
      Truste
    </p>

    <p><img src="/img/de-droomtafel.jpg" /></p>
    </article>
</div>
